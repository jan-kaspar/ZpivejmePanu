<html>
<body>
<h1>Návod na používání aplikace</h1>

<p>
Tato aplikace se skládá z několika "stránek", z nichž každá má funkci popsanou níže. Přecházet mezi stránkami můžete klikáním na tlačítka či odkazy, vracet se je možno pomocí tlačítka "zpět" na vašem telefonu (často dole se symbolem šipky vlevo).
</p>

<p>
<b>1. Hlavní stránka</b> umožnujě hledání písní: do textového pole nahoře zadejte hledaný výraz a klikněte na tlačítko "Hledej písně". Hledaný výraz může být:
<ul>
    <li> celé číslo písně,
    <li> část názvu písně (například výraz "bůh" vyhledá všechny písně, které v názvu mají slovo "bůh"),
    <li> část jména autora,
    <li> část zdroje (například "Ž 62" bude hledat texty žalmu 62).
</ul>
Ve všech případech hledání ignoruje velká/malá písmena a diakritiku, tj. například zadání "buh" najde i píseň, jejíž jméno obsahuje "Bůh". Hledání skončí jedním z následujících možností:
<ul>
    <li> najde se přesně jedna píseň - zobrazí se stránka 3 s textem písně, viz níže.
    <li> najde se více než jedna píseň - zobrazí se stránka 2 s výsledky hledání, viz níže.
    <li> nenajde se žádná píseň - zobrazí se varování a hledání je třeba zopakovat.
</ul>
Taktéž je k dispozici tlačítko "Zobraz všechny písně", které na stránce 2 zobrazí seznam všech písní dostupných v aplikaci.
</p>

<p>
<b>2. Stránka s výsledky hledání</b> - na každém řádku je zobrazena jedna píseň, která odpovídá hledanému výrazu. Kliknutím na píseň je možno zobrazit stránku 3 s textem písně. Pokud požadovaná píseň v seznamu není, vraťte se pomocí tlačítka "zpět" na hlavní stranu a opravte hledaný výraz.
</p>

<p>
<b>3. Stránka zobrazující text písně</b>. Text je možné zvětšovat/zmenšovat bežným způsobem: dotkněte se dipleje dvěma prsty a ty pak roztáhněte od sebe / přitáhněte k sobě. Tip: telefon je možno otočit do vodorovného směru a získat tak širší prostor pro zobrazení textu. Na předchozí stránku je možno se vrátit pomocí tlačítka "zpět".
</p>

</body>
</html>